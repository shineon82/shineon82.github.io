---
title: Gelert Solo
date: 2009-04-15 00:00:00 +02:00
categories:
- escursioni
- equipaggiamento
tags:
- tenda
- Gelert Solo
layout: post
subtitle: Nuova mini tenda economica superleggera
image: "/img/featured/gelert-solo.jpg"
---

Ieri è arrivata la piccoletta, la nuova Gelert Solo: è una tenda leggera (1,5 kg), monoposto, con doppio telo e un buon rapporto qualità prezzo.

Il telo superiore ha una colonna d'acqua piuttosto bassa, 1500 mm, al pari però di tende che costano 10 volte tanto, come alcune MSR.

Si monta molto velocemente e purtroppo, no, non è autoportante.  
Attenzione: è molto piccola, io sono di corporatura piuttosto minuta, 1,70 per 60 kg, e riesco a starci appena *comodo* con uno zainetto da 20 lt. davanti alla testa.

In una prova in giardino sono riuscito a cambiarmi al suo interno con un po' di fatica.
La sensazione iniziale è di un po' di claustrofobia, ma, almeno per quanto mi riguarda, è questione d'abitudine, passa in fretta. Ad ogni modo scordatevi di fare altro oltre al dormirci, non si riesce nemmeno a stare seduti.

Attenzione alla paleria: è in fibra di vetro piuttosto sottile e un po' fragilotta, anche se da quanto leggo forse sono stato un po' sfigato io: rotta due volte.  
Di sicuro, consiglio una piccola modifica su suggerimento di [Stefano](http://www.housegate.net): conviene accorciare di 6 cm i due archi: forzava davvero parecchio i passanti e le cuciture.

Certo, non sarà di qualità eccelsa, ma del resto costa 30€.

Piccolo video girato ieri pomeriggio:
<iframe width="560" height="315" src="https://www.youtube.com/embed/qTIkZrom20o?rel=0&amp;showinfo=0" frameborder="0" allowfullscreen></iframe>
