---
title: Torcia multifunzione BlitzWolf BW-LT5
date: 2017-01-08 00:00:00 +01:00
categories:
- equipaggiamento
- tech
tags:
- torcia
- emergenza
- power bank
- outdoor
layout: post
subtitle: Torcia a led multifunzione impermeabile e power bank tutto in uno!
image: "/img/featured/blitzwolf-bwlt5.jpg"
---

Qualche tempo fa girando per alcuni forum statunitensi del settore ho adocchiato questa interessante torcia cinese. Attenzione, cinese ma costruita con criterio, non è la classica *cinesata*.

**BlitzWolf BW-LT5**, questo è il suo nome, è disponibile su [Amazon UK](https://www.amazon.co.uk/BlitzWolf®-Waterproof-2600mAh-Powerbank-Emergency/dp/B01FJZI15Q){:target="_blank"} a circa 30 euro oppure su [AliExpress](https://it.aliexpress.com/item/BlitzWolf-Powerful-New-Design-BW-LT5-IP68-Waterproof-LED-Lamp-Light-2600mAh-Powerbank-Emergency-Camping-Light/32609692450.html){:target="_blank"} , dove l'ho presa io, più o meno alla metà. La trovate anche in svariati negozi eBay più vicini,  ma il prezzo lievita parecchio.

Niente dogana, perché siamo sotto ai 22 euro, spedizione con raccomandata, arrivata a destinazione dopo il classico mese circa.

Nella parte superiore troviamo un pulsante e un gancio per appenderla. Premendo il pulsante la torcia si accende in modalità luce bianca a bassa intensità, premendo nuovamente  si prosegue nel ciclo di funzioni: luce bianca forte, luce rossa, lampeggio rosso, SOS rosso e infine spenta.

Svitando il tappo inferiore, munito di o-ring per preservarne l'impermeabilità (IP68!), troviamo un collegamento microusb per la ricarica e una presa USB regolare per alimentare i dispositivi che meglio crediamo.

La luce non viene emessa a 360° in modo da evitare di abbagliare l'utilizzatore.

E' alimentata da una batteria al litio ricaricabile, una comune 18650 da 2600mAh, quindi l'utilizzo come powerbank è utile ma solo marginale, vista la scarsa capacità.

### Batterie

|Intensità %|Modalità|Durata dichiarata (ore)|
|---|---|---|
|10|Luce bianca|60|
|100|Luce bianca|8|
|100|Luce rossa|15|
|100|Strobe rossa|31|
|100|SOS rossa|31|

Per ora non ho misurato orologio alla mano la veridicità di quanto indicato, ma a occhio non mi pare siano indicazioni troppo sballate.

![BlitzWolf BW-LT5](/img/blitzwolf-bwlt5_1.jpg) ![BlitzWolf BW-LT5](/img/blitzwolf-bwlt5_2.jpg) ![BlitzWolf BW-LT5](/img/blitzwolf-bwlt5_3.jpg) ![BlitzWolf BW-LT5](/img/blitzwolf-bwlt5_4.jpg) ![BlitzWolf BW-LT5](/img/blitzwolf-bwlt5_5.jpg) ![BlitzWolf BW-LT5](/img/blitzwolf-bwlt5_6.jpg)
