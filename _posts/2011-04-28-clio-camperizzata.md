---
title: Clio camperizzata
date: 2011-04-28 00:00:00 +02:00
categories:
- equipaggiamento
- notte
tags:
- auto
- trekking
- dormire
- economia
layout: post
subtitle: Prove rudimentali di autonomia
image: "/img/featured/chiocciola.jpg"
---

Abitando a nord di Milano e preferendo programmare i trekking nei giorni feriali in modo da vivere la montagna nella maniera più solitaria possibile, sono obbligato a partire molto presto, altrimenti l'imbottigliamento nelle tangenziali di Milano è assicurato. Da qui la ricerca di una soluzione alternativa.

Partire il giorno prima e fermarmi in albergo? Potrei, d'accordo, ma di soldi negli ultimi tempi non ne girano tanti, e il mio voler rimanere un po' "selvaggio" e soprattutto low-cost mi porta ad escluderlo.

Memore dei miei felici trascorsi da camperista, ho pensato alla possibilità di dormire in macchina, però sul sedile è scomodo e si riposa male.
Poi mi viene l'idea, nemmeno troppo originale: potrei tentare una spartana camperizzazione, certo, una Clio Storia è piccolina, ma dopo aver visto in rete il progetto per sistemare un letto su una vecchia Opel Corsa, perchè non tentare.

Detto fatto, giro un po' in rete e trovo altre idee sul sito [Camperizzati](http;//www.camperizzati.it). Un paio di giorni tra progetti e misure, e trovo una possibile soluzione.
Un salto al Brico, taglia e avvita ed ecco create due *cassette senza fondo* che faranno da piano per la base del letto.

![Clio camperizzata](/img/clio-camperizzata.jpg)

Costruire una base partendo da una superficie in pendenza, il sedile, non è semplice, ma tutto sommato il risultato non mi dispiace.

Il piano è lungo 185 cm e largo 60, per poter lasciare libero il posto di guida pronto per partire in caso di necessità. Devo solo sistemare meglio gli incastri per fissarlo alla base.

- - -

**AGGIORNAMENTO DEL 6 luglio 2016:**

Alla fine il progetto è naufragato dopo un primo test "sul campo", tutto sommato positivo, a causa di grossi cambiamenti personali. Primo tra tutti [essere diventato padre](/figliame/ce-cilia), 2 anni fa (e aver cambiato auto)  
 :)
