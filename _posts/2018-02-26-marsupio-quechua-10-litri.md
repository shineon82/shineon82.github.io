---
title: Marsupio extralarge Quechua 10 litri
date: 2018-02-26 00:00:00 +01:00
categories:
- equipaggiamento
tags:
- marsupio
- extralarge
- Quechua
- Decathlon
layout: post
subtitle: Grande capienza, alternativa allo zainetto
image: "/img/featured/marsupio-10.jpg"
---

Svariato tempo fa girando al Decathlon avevo visto un marsupio con capacità dichiarata di 10 litri, e ci avevo fatto un pensierino, pensiero che però era finito nel nulla.

Ora, dopo alcuni anni, ripresa l'idea di non utilizzare sempre uno zaino, sia per il fastidio degli spallacci (sono piuttosto magro), sia per la goduria di avere la schiena libera all'aria.

Tornato al Decathlon per comprare delle calze mi sono nuovamente imbattuto in questo marsupio e dopo averlo provato ed essermi trovato bene, l'ho preso.  

Ieri [giro di una quindicina di km in appennino](https://www.shineon.it/escursioni/piemonte/anello-del-bric-delle-camere/), così ho avuto modo di provarlo sul campo.
Avevo dietro svariate cose: fornelletto e bomboletta da 100gr, paravento, gavetta Decathlon da una persona, tazza per il tè, busta di risotto, tre bottiglie da 1/2 litro di acqua, due fuori nelle apposite tasche e una dentro, coricata, bottiglino da 125ml di rosso, alcuni metri di cordino, coltellino, monocolo e diverse altre cosine.

Il carico sembrava male assestato e abbastanza improponibile, ma è bastato tirare le cinghie di compressione e le cose sono cambiate nettamente. Mi è sembrato decisamente comodo.
Per le uscite di una giornata con un'attrezzatura non eccessiva, credo diventerà molto utile. Un po' per gioco e un po' per *sfida*, voglio provare a utilizzarlo anche per passare una notte fuori, ovviamente con la bella stagione.

![Marsupio Quechua 10lt]({{site.baseurl}}/img/marsupio-collage.jpg)

Il prezzo è di 19€  
[Qui](https://www.decathlon.it/marsupio-grande-formato-blu-id_8331534.html) la scheda su Decathlon.it
